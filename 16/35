《豫》：利建侯行师。
《彖》曰：豫，刚应而志行，顺以动，豫。豫顺以动，故天地如之，而况建侯行师乎？天地以顺动，故日月不过，而四时不忒。圣人以顺动，则刑罚清而民服，豫之时义大矣哉！
《象》曰：雷出地奋，豫。先王以作乐崇德，殷荐之上帝，以配祖考。

上六：冥豫，成有渝。无咎。
《象》曰：“冥豫”在上，何可长也？

《晋》：康侯用锡马蕃庶，昼日三接。
《彖》曰：晋，进也，明出地上。顺而丽乎大明，柔进而上行，是以“康侯用锡马蕃庶，昼日三接”也。
《象》曰：明出地上，《晋》。君子以自昭明德。
