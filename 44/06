《姤》：女壮，勿用取女。
《彖》曰：《姤》，遇也，柔遇刚也。勿用取女”，不可与长也。天地相遇，品物咸章也。刚遇中正，天下大行也。《姤》之时义大矣哉！
《象》曰：天下有风，《姤》。后以施命诰四方。

九三：臀无肤，其行次且，厉，无大咎。
《象》曰：“其行次且”，行未牵也。

《讼》：有孚窒惕，中吉，终凶。利见大人。不利涉大川。
《彖》曰：讼，上刚下险，险而健，讼。“讼有孚窒惕，中吉”，刚来而得中也。“终凶”，讼不可成也。“利见大人”，尚中正也。“不利涉大川”，入于渊也。
《象》曰：天与水违行，讼。君子以作事谋始。
