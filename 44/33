《姤》：女壮，勿用取女。
《彖》曰：《姤》，遇也，柔遇刚也。勿用取女”，不可与长也。天地相遇，品物咸章也。刚遇中正，天下大行也。《姤》之时义大矣哉！
《象》曰：天下有风，《姤》。后以施命诰四方。

九二：包有鱼，无咎，不利宾。
《象》曰：“包有鱼”，义不及宾也。

《遁》：亨。小利贞。
《彖》曰：“遁亨”，遁而亨也。刚当位而应，与时行也。“小利贞”，浸而长也。遁之时义大矣哉！
《象》曰：天下有山，遁。君子以远小人，不恶而严。
