《姤》：女壮，勿用取女。
《彖》曰：《姤》，遇也，柔遇刚也。勿用取女”，不可与长也。天地相遇，品物咸章也。刚遇中正，天下大行也。《姤》之时义大矣哉！
《象》曰：天下有风，《姤》。后以施命诰四方。

九四：包无鱼，起凶。
《象》曰：“无鱼之凶”，远民也。

《巽》：小亨。利有攸往。利见大人。
《彖》曰：重巽以申命。刚巽乎中正而志行。柔皆顺乎刚，是以“小亨，利有攸往，利见大人”。
《象》曰：随风，巽。君子以申命行事。
