《噬嗑》：亨。利用狱。
《彖》曰：颐中有物曰噬嗑。噬嗑而亨，刚柔分，动而明，雷电合而章。柔得中而上行，虽不当位，利用狱也。
《象》曰：雷电，噬嗑。先王以明罚敕法。

六五：噬干肉得黄金。贞厉，无咎。
《象》曰：“贞厉无咎”，得当也。

《无妄》：元亨，利贞。其匪正有眚，不利有攸往。
《彖》曰：无妄，刚自外来而为主于内，动而健，刚中而应。大亨以正，天之命也。“其匪正有眚，不利有攸往”，无妄之往何之矣？天命不祐，行矣哉！
《象》曰：天下雷行，物与无妄。先王以茂对时育万物。
