《蛊》：元亨。利涉大川，先甲三日，后甲三日。
《彖》曰：蛊，刚上而柔下，巽而止，蛊。蛊，元亨而天下治也。“利涉大川”，往有事也。“先甲三日，后甲三日”，终则有始，天行也。
《象》曰：山下有风，蛊。君子以振民育德。

九三：幹父之蛊，小有悔，无大咎。
《象》曰：“幹父之蛊”，终无咎也。

《蹇》：利西南，不利东北。利见大人。贞吉。
《彖》曰：蹇，难也，险在前也。见险而能止，知矣哉！蹇，利西南”，往得中也。“不利东北”，其道穷也。“利见大人”，往有功也。当位”贞吉”，以正邦也。蹇之时用大矣哉！
《象》曰：山上有水，蹇。君子以反身修德。
