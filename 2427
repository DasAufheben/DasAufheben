《复》：亨。出入无疾。朋来无咎。反复其道，七日来复，利有攸往。
《彖》曰：“复，亨”。刚反，动而以顺行。是以“出入无疾，朋来无咎”。“反复其道，七日来复”，天行也。“利有攸往”，刚长也。复，其见天地之心乎。
《象》曰：雷在地中，复。先王以至日闭关，商旅不行，后不省方。

上六：迷复，凶，有灾眚。用行师，终有大败，以其国君凶，至于十年不克征。
《象》曰：“迷复之凶”，反君道也。

《颐》：贞吉。观颐，自求口实。
《彖》曰：颐，贞吉，养正则吉也。观颐，观其所养也。自求口实，观其自养也。天地养万物，圣人养贤以及万民，颐之时大矣哉！
《象》曰：山下有雷，颐。君子以慎言语，节饮食。
