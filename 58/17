《兑》：亨。利贞。
《彖》曰：兑，说也。刚中而柔外，说以利贞，是以顺乎天而应乎人。说以先民，民忘其劳。说以犯难，民忘其死。说之大，民劝矣哉！
《象》曰：丽泽，兑。君子以朋友讲习。

九二：孚兑，吉，悔亡。
《象》曰：“孚兑之吉”，信志也。

《随》：元亨，利贞，无咎。
《彖》曰：随，刚来而下柔，动而说，随。大亨贞无咎，而天下随时，随时之义大矣哉！
《象》曰：泽中有雷，随。君子以向晦入宴息。
