《蒙》：亨。匪我求童蒙，童蒙求我。初筮告，再三渎，渎则不告。利贞。
《彖》曰：《蒙》，山下有险，险而止，《蒙》。《蒙》“亨”，以亨行，时中也。“匪我求童蒙，童蒙求我”，志应也。“初筮告”，以刚中也。“再三渎，渎则不告”，渎蒙也。蒙以养正，圣功也。
《象》曰：山下出泉，《蒙》。君子以果行育德。

九二：包蒙，吉。纳妇，吉。子克家。
《象》曰：“子克家”，刚柔节也。

《剥》：不利有攸往。
《彖》曰：剥，剥也。柔变刚也。“不利有攸往”，小人长也。顺而止之，观象也。君子尚消息盈虚，天行也。
《象》曰：出附于地，剥。上以厚下安宅。
