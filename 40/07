《解》：利西南。无所往，其来复吉。有攸往，夙吉。
《彖》曰：解，险以动，动而免乎险，解。“解，利西南”，往得众也。“其来复吉”，乃得中也。“有攸往夙吉。”，往有功也。天地解而雷雨作，雷雨作而百果草木皆甲坼。解之时大矣哉！
《象》曰：雷雨作，解。君子以赦过宥罪。

九四：解而拇，朋至斯孚。
《象》曰：“解而拇”，未当位也。

《师》：贞丈人吉，无咎。
《彖》曰：师，众也。贞，正也。能以众正，可以王矣。刚中而应，行险而顺，以此毒天下，而民从之，吉又何咎矣。
《象》曰：地中有水，师。君子以容民畜众。
