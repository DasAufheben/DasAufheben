《革》：巳日乃孚。元亨。利贞，悔亡。
《彖》曰：革，水火相息，二女同居，其志不相得曰革。“巳日乃孚”，革而信之。文明以说，大亨以正。革而当，其悔乃亡。天地革而四时成，汤武革命，顺乎天而应乎人。革之时大矣哉！
《象》曰：泽中有火，革。君子以治历明时。

九三：征凶。贞厉。革言三就，有孚。
《象》曰：“革言三就”，又何之矣。

《随》：元亨，利贞，无咎。
《彖》曰：随，刚来而下柔，动而说，随。大亨贞无咎，而天下随时，随时之义大矣哉！
《象》曰：泽中有雷，随。君子以向晦入宴息。
初九：官有渝，贞吉，出门交有功。
《象》曰：“官有渝”，从正吉也。“出门交有功”，不失也。 
