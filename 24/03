《复》：亨。出入无疾。朋来无咎。反复其道，七日来复，利有攸往。
《彖》曰：“复，亨”。刚反，动而以顺行。是以“出入无疾，朋来无咎”。“反复其道，七日来复”，天行也。“利有攸往”，刚长也。复，其见天地之心乎。
《象》曰：雷在地中，复。先王以至日闭关，商旅不行，后不省方。

六五：敦复，无悔。
《象》曰：“敦复无悔”，中以自考也。

《屯》：元亨，利贞。勿用有攸往。利建侯。
《彖》曰：屯，刚柔始交而难生。动乎险中，大亨贞。雷雨之动满盈，天造草昧。宜建侯而不宁。
《象》曰：云雷，屯。君子以经纶。
