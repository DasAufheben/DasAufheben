《晋》：康侯用锡马蕃庶，昼日三接。
《彖》曰：晋，进也，明出地上。顺而丽乎大明，柔进而上行，是以“康侯用锡马蕃庶，昼日三接”也。
《象》曰：明出地上，《晋》。君子以自昭明德。

九四：晋如鼫鼠，贞厉。
《象》曰：“鼫鼠贞厉”，位不当也。

《剥》：不利有攸往。
《彖》曰：剥，剥也。柔变刚也。“不利有攸往”，小人长也。顺而止之，观象也。君子尚消息盈虚，天行也。
《象》曰：出附于地，剥。上以厚下安宅。
