《大壮》：利贞。
《彖》曰：大壮，大者壮也。刚以动，故壮。“大壮利贞”，大者正也。正大，而天地之情可见矣。
《象》曰：雷在天上，大壮。君子以非礼弗履。

九三：小人用壮，君子用罔，贞厉。羝羊触藩，羸其角。
《象》曰：“小人用壮”，君子用罔也。

《归妹》：征凶，无攸利。
《彖》曰：归妹，天地之大义也。天地不交而万物不兴。归妹，人之终始也。说以动，所归妹也。“征凶”，位不当也。“无攸利”，柔乘刚也。
《象》曰：泽上有雷，归妹。君子以永终知敝。
