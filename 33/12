《遁》：亨。小利贞。
《彖》曰：“遁亨”，遁而亨也。刚当位而应，与时行也。“小利贞”，浸而长也。遁之时义大矣哉！
《象》曰：天下有山，遁。君子以远小人，不恶而严。

九三：系遁，有疾厉，畜臣妾吉。
《象》曰：“系遁”之“厉”，有疾惫也。“畜臣妾吉”，不可大事也。

《否》：否之匪人，不利君子贞，大往小来。
《彖》曰：“否之匪人，不利君子贞，大往小来。”则是天地不交而万物不通也，上下不交而天下无邦也；内阴而外阳，内柔而外刚，内小人而外君子，小人道长，君子道消也。
《象》曰：天地不交，“否”。君子以俭德辟难，不可荣以禄。
