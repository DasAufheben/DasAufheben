《离》：利贞。亨。畜牝牛吉。
《彖》曰：离，丽也。日月丽乎天，百谷草木丽乎土。重明以丽乎正，乃化成天下。柔丽乎中正，故亨，是以“畜牝牛吉”也。
《象》曰：明两作，离。大人以继明照于四方。

初九：履错然，敬之无咎。
《象》曰：“履错之敬”，以辟咎也。

《旅》：小亨。旅贞吉。
《彖》曰：“旅小亨”，柔得中乎外，而顺乎刚，止而丽乎明，是以“小亨旅贞吉”也。旅之时义大矣哉！
《象》曰：山上有火，旅。君子以明慎用刑而不留狱。
