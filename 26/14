《大畜》：利贞。不家食吉。利涉大川。
《彖》曰：大畜，刚健笃实，辉光日新。其德刚上而尚贤，能止健，大正也。“不家食吉”，养贤也。“利涉大川”，应乎天也。
《象》曰：天在山中，大畜。君子以多识前言往行，以畜其德。

六四：童牛之牿，元吉。
《象》曰：“六四元吉”，有喜也。

《大有》：元亨。
《彖》曰：“大有”，柔得尊位大中，而上下应之，曰“大有”。其德刚健而文明，应乎天而时行，是以元亨。
《象》曰：火在天上，“大有”。君子以遏恶扬善，顺天休命。
